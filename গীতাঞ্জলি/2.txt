বঞ্চিত করে বাঁচালে মোরে!
এ কৃপা কঠোর সঞ্চিত মোর
জীবন ভরে’।
না চাহিতে মোরে যা করেছ দান,
আকাশ আলোক তনু মন প্রাণ,
দিনে দিনে তুমি নিতেছ আমায়
সে মহা দানেরই যোগ্য করে,
আতি ইচ্ছার সঙ্কট হ’তে
বাঁচায়ে মোরে!
তোমার পথের লক্ষ্য ধরে;
তুমি নিষ্ঠুর সন্মুখ হতে
যাও যে সরে!
এ যে তব দয়া জানি জানি হায়,
নিতে চাও বলে ফিরাও আমায়
পুর্ণ করিয়া লবে এ জীবন
তবে মিলনেরই যোগ্য করে,
আধা-ইচ্ছার সঙ্কট হ’তে
বাঁচায়ে মোরে!
